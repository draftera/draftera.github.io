---
title: "Patate"
categories: [Personal]
tags: [Ita]
---

A parte il fatto che sono stressato come la merda sto periodo quindi è un attimo che scatto. 
Manco stessi provando a ottenere una vacanza gratis, dimmi te se uno deve dannarsi per trovare da lavorare.

Vabbè, allora ste patate. Le stavo sbucciando, poi le ho tagliate ed è finita come la madelein per Proust.
Oggi è stata una fortemente stressante ma insomma! Le taglio ottenendo due metà lunghe e piatte, poi le faccio a striscioline. E dal niente, come una vacca sui binari del treno, vengo investito dalla domanda: 

quando è l’ultima volta che ho mangiato le patate fritte fatte da nonna?

Nonna le faceva in casa, le tagliava lunghe, tutte irregolari e poi le friggevamo la domenica per pranzo.
Un rito in pratica. Ed era di gran lunga la mia portata preferita, dopotutto sono patate fritte. 
Per via della malattia poi ho praticamente inziato a cucinare da solo a tipo 11/12 anni e di conseguenza anche i miei ricordi della sua cucina sono radi. 

Fastforward al 2025, io qui in questo studentato all'univeristà di Utrecth, con ste patate in mano pronto a lessarle. 
Io che cerco di ricordare quando fosse stata l’ultima volta che le avessi assaggiate. 
Sai quel pensiero che mi viene spesso tipo “oggi è stata l’ultima volta che ho mangiato spaghetti al pesto nella casa di Crescenzago”.

E niente sono scoppiato a piangere a dirotto, lì con il pelapatate in mano (tra l’altro ne ho comprato uno svizzero davvero top). 
Poi le stavo lessando proprio nella sua pentola! Ho pensato a quanto mi manca e a come fosse una persona disposta a tutto pur di prendersi cura dei suoi nipoti.
Ed è strano perché per via della sua condizioni gli ultimi anni la vedevo poco, però è così.

Qui ho avuto davvero la sensazione che il lutto non sia qualcosa che svanisce col passare del tempo. Non è una ferita che guarisce, ma piuttosto una presenza costante, come un macigno che rimane sempre lì, immobile.
Sei tu che ti muovi attorno: a volte ti ci avvicini e lo senti bruciare forte, altre ti allontani e sembra quasi che non ci sia più. 
Col tempo cresci, cambi prospettiva e allora quel dolore sembra diventare più piccolo, ma in realtà è sempre lo stesso. Non scompare, diventa parte del paesaggio. Poi ogni tanto succede che inciampi su una buccia di patata, scivoli e ti ci ritrovi addosso.
